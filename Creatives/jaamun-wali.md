---
title: 'जामुन वाली'
date: '2021-01-21'
poem: true
---
बूढ़ी दादी बैठा करती <br><br/>
सड़क की एक किनारे <br><br/>
जामुन बेचती खट्टे और देसी <br><br/>
एक ठेले पर बैठे

कभी साईकल, कभी स्कूटर <br><br/>
कभी बाइक, कभी कार <br><br/>
सब आकर रुकते थे <br><br/>
उसके द्वार।

वहीं बैठे वह दिनों को शाम करती <br><br/>
शामों को रात <br><br/>
एक हाथ पंखे से बच्चा सुलाती <br><br/>
बेचती दूसरे हाथ

ना जाने कितने साल उसने <br><br/>
उसी पेड़ तले गुज़ारे थे <br><br/>
कितनी ही रातों को उसने <br><br/>
पेट मरोड़ते बिताए थे

एक दिन हम उसी मोड़ से गुज़रे <br><br/>
एक तरफ देखा, फिर दूसरी ओर <br><br/>
वो नज़र न आई हमें <br><br/>
भरी दोपहर का शोर

खो गई क्या? ठीक तो होगी? <br><br/>
दिल धकधका सा गया <br><br/>
बचपन की कोई प्यारी गुड्डी <br><br/>
कोई टूटा बल्ला मानो खो से गया

मैंने दो तीन घंटे इंतज़ार किया <br><br/>
फिर भी मन मानता ही नही <br><br/>
फिर उन्हें आते देखा <br><br/>
जैसे कभी गई ही नही

मुझे इंतज़ार करते देख वो बूढ़ी <br><br/>
जामुन वाली मुस्कुराई <br><br/>
और पूछा, "जामुन लोगे?" <br><br/>
मेरी आँखें भर आईं।