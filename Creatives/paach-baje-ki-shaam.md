---
title: 'पाँच बजे की शाम'
date: '2021-02-14'
poem: true
---
जब धूप हल्की मद्धम सी होती थी <br><br/>
कोयल सुनहरे पत्तों तले छिपी होती थी <br><br/>
क्रिकेट की गेंद जब बल्ले पे पड़ती थी <br><br/>
पाँच बजे की शाम कुछ ऐसी होती थी

बर्फ के गोलों में शर्बत मिली होती थी <br><br/>
तार से कपड़े उतारने की बारी होती थी <br><br/>
बॉर्नविटा पीने मम्मी आवाज़ लगाती थी <br><br/>
पाँच बजे की शाम कुछ ऐसी होती थी

टीवी में कार्टून सीरियल चल रही होती थी <br><br/>
अगले दिन की पढ़ाई शुरू करनी होती थी <br><br/>
पापा की स्कूटर घर की ओर निकलती थी <br><br/>
पाँच बजे की शाम कुछ ऐसी होती थी

खिड़की से देख उन दिनों की याद आती है <br><br/>
खाली झूलों में झूलते उन यादों की याद आती है <br><br/>
जब शाम की चाय कप में छानता हूँ <br><br/>
वो पाँच बजे की शाम याद आती है