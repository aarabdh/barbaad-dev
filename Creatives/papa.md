---
title: 'पापा'
date: '2020-06-21'
poem: true
---
धुंदली आँखों पर चश्मा पहने <br><br/>
घिसी हुई चप्पल पहन कर <br><br/>
चले हैं मेरे पापा <br><br/>
दुनिया से लड़ने

कार वही दस साल पुरानी <br><br/>
जिसका दायाँ इंडिकेटर टूटा हुआ था <br><br/>
चाभी घुमाते हैं पापा <br><br/>
दुनिया से लड़ने

अख़बार के हर शब्द में वो ऐसे ग़ुम हो जाते <br><br/>
मानो हर चेहरा मेरा हो <br><br/>
भावी-योजना करते हैं पापा <br><br/>
दुनिया से लड़ने

मेरे हर नख़रे पर मम्मी से लड़ कर <br><br/>
खिलौने ख़रीदते हैं वो <br><br/>
पैसे जोड़ते हैं पापा <br><br/>
दुनिया से लड़ने

लड़ते लड़ते जब तक जाते हैं <br><br/>
देख मुझे जो थोड़ा मुस्कुराते हैं <br><br/>
प्यार मुझे करते हैं पापा <br><br/>
प्यार मुझे करते हैं