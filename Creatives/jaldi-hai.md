---
title: 'बुरा न मानो जल्दी है'
date: '2020-07-27'
poem: true
---
जल्दी है भाई जल्दी है <br><br/>
बुरा न मानो जल्दी है

ट्रैफिक लाल से हरा होते ही <br><br/>
हॉर्न्स की संगत होती है <br><br/>
एम्बुलेंस से नही होती जो <br><br/>
नेताजी के लिए नाकाबंदी है

बुरा ना मानो जल्दी है

दस से सवादस के बीच में <br><br/>
सारी टिकटें बुक होती हैं <br><br/>
और लोकल की तो न पूछो <br><br/>
लहरों की दौड़ लगती है

बुरा न मानो जल्दी है

बुगाटी, फेरारी से नीचे कहाँ <br><br/>
अब बात कहीं हो पाती है <br><br/>
पाँच मिनट बचाने के लिये <br><br/>
हज़ारों की बस्ती उजड़ती है

बुरा ना मानो जल्दी है

जल्दी जल्दी में ज़िन्दगी <br><br/>
जल्दी ही जल जाती है <br><br/>
जल्दी है भाई जल्दी है <br><br/>
बुरा ना मानो जल्दी है।